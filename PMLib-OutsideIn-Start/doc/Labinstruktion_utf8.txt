LABORATIONSINSTRUKTION

LAB 7: Arbeta utifrån-och-in

Översiktsbeskrivning
Genom att utgå från den givna koden samt det ännu ej uppfyllda scenariet lista_litet_filmbibliotek
ska du implementera stödet för listning av ett filmbibliotek som inte är tomt.

Uppgiften i detalj
1. Läs igenom hela laborationsinstruktionen. Fråga kursledare om ni har frågor.
2. Öppna projektet med namn "PMLib-OutsideIn-Start" i Visual Studio. Gå igenom koden.
3. Du har fått två scenarier "lista_tomt_filmbibliotek" och "lista_litet_filmbibliotek"
   varav "lista_tomt_filmbibliotek" har färdigställts. Båda scenarierna återfinns i katalogen "Egenskaper".
4. Börja med att komplettera klassen "Egenskaper.Steg.Filmbibliotekssteg" med de steg som behövs
   för att implementera "lista_litet_filmbibliotek".
5. Notera att källkoden i applikationen är torftigt implementerad.
6. Driv utformningen av implementationen med Moq. Om ni försöker er på en lösning som är svår att 
   skriva mocktester för, fundera på vilka alternativ till den designen ni har. 
7. Reflektera över lösningen. Gjorde du några insikter?

När är ni klara?
När ni har fungerande, bra designade, beteendeverifierande tester för applikationen som helhet.
Fundera också över effekten av att arbeta strikt utifrån och in istället från inifrån och ut 
eller från mitten och åt båda håll.

Tips
* Mockning blir svårare när tillstånd exponeras.
* Det s.k. "visitor"-mönstret kan hjälpa dig att undvika att exponera onödigt tillstånd. 
* Om ni fastnar, öppna projektet "PMLib-OutsideIn-End" och titta på vårt lösningsförslag.
  Notera att det finns många olika sätt att lösa problemet på.